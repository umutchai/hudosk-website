<pre style="white-space: pre-wrap; font-family: inherit;">
24/09/2024 
HACETTEPE ÜNİVERSİTESİ DAĞCILIK VE DOĞA SPORLARI TOPLULUĞU 
HÜDDOSK                                                                                                                      
1.İÇ TÜZÜK 
1.1 
TOPLULUĞUN TANIMI  
● Madde 1. Topluluğun adı Hacettepe Üniversitesi Dağcılık ve Doğa Sporları 
Topluluğudur. 1986 yılında kurulmuştur. Hacettepe Üniversitesi Sağlık, Kültür ve Spor 
Dairesi’ne bağlı örgütlü bir topluluktur. Merkezi; Hacettepe Üniversitesi, Merkez Yerleşkesi, 
Sıhhiye, Ankara‘dır. 
● Madde 2. Amacı dağcılık ve doğa sporlarının dünya literatürüne girmiş her dalında 
faaliyet göstermektir. 
● Madde 3. Topluluk; dağcılık, doğaya yaklaşım, bilgi aktarımı ve olanak dağılımı 
amaçlarını taşımaktadır. 
● Madde 4. Topluluk amacına, eğitim faaliyetleri, tırmanış faaliyetleri, araştırma 
faaliyetleri, tanıtım faaliyetleri, iletişim faaliyetleri yaparak ulaşır. 
1.2 
TOPLULUĞA ÜYE OLMA  ve ÜYELİKTEN ÇIKARILMA 
● Madde 5. Tüm Hacettepe Üniversitesi öğrencisi üyelik başvurusunda bulunabilirler. 
● Madde 6. Başvuru için üye tanıtım formu ve faaliyet izin formu doldurulması yeterlidir. 
● Madde 7. Tüm adaylar eğitim çalışmalarına katılmakla yükümlüdürler. Teorik 
eğitimlerin üçüne ve pratik eğitimlerin birine katılmayan adaylar Eğitim Kurulu ve Yönetim 
Kurulu’nun ortak kararıyla eğitimden ve üyelikten ihraç edilir.  
● Madde 8. Eğitim almakta olan üyelerin, eğitim faaliyetleri sırasında ve/veya topluluk 
içerisindeki; disiplinsiz, topluluk içi huzuru bozan hal ve hareketleri sebebiyle eğitimlerini 
tamamlamış üyelerin Eğitim Kurulu ve/veya Yönetim Kuruluna şikayeti üzerine şikayetin 
yapıldığı kurul tarafından haklarında soruşturma açılır. Soruşturmadan elde edilen bilgiler 
dahilinde Eğitim Kurulu ve Yönetim Kurulu’nun ortak kararıyla adaylar eğitim ve topluluk 
üyeliğinden ihraç edilebilir. 
● Madde 9. Eğitimini tamamlamış üyeler ancak Disiplin Kurulu kararıyla topluluktan ihraç 
edilebilir.  
Topluluk Akademik Danışmanı                                          
Prof. Dr.Mehmet Hakan Ertek                                      
1 
● Madde 10. Topluluktan ayrılmak isteyen üyeler Yönetim Kurulu’na başvuruda 
bulunurlar ve başvurularının incelenmesi üzerine topluluktan ihraç edilirler. 
● Madde 11. Teorik ve pratik eğitimlerini alarak yapılan sınavlarda başarılı bulunan 
ve/veya Eğitim Kurulu tarafından uygun bulunan adaylar Yönetim Kurulu tarafından üyeliğe 
kabul edilirler. Eğitim aşamasında bulunan üyeler topluluk bünyesindeki kurullarda görev 
alamaz, genel kurul toplantılarına katılamazlar ve topluluğun düzenleyeceği tırmanış 
faaliyetlerine katılma haklarına sahip değillerdir. Ancak eğitimini tamamlamış üyeler topluluk 
tarafından yapılan tırmanış faaliyetlerine katılabilir ve eğitim faaliyetlerine devam edebilirler. 
● Madde 12. Üyeler eşit haklara sahiptirler. Her üyenin Genel Kurul’da 1 oy hakkı vardır. 
Üyeler her yıl üyelik formu, faaliyet izin formu doldurmak, ilan panolarını okumak, internet 
listelerini takip etmek, çağrılara uymak, toplantılara katılmak, seçimlere katılmak, faaliyet 
raporlarını vermekle yükümlüdürler. Toplantılarda, ilan panolarında, internet listesinde yapılan 
bildirimler üyenin kendisine yapılmış sayılır. 
1.3 
KURULLAR 
● Madde 13. Topluluk kurullar ve üst kurullar sistemi ile çalışır. Topluluğun 5 kurulu,4 alt 
kurulu vardır. Kurullar, Genel Kurul, Yönetim Kurulu, Disiplin Kurulu, Eğitim Kurulu ve 
Denetim Kuruludur. Alt Kurullar, Basın-Yayın-Arşiv Alt Kurulu, Organizasyon ve Dış İlişkiler 
Kurulu, Finans Alt Kurulu ve Malzeme Alt Kurulu’dur. 
● Madde 14. Kurullar ve alt kurullar 1 yıl süre ile çalışırlar. Yönetim Kurulu’nun düşmesi 
halinde diğer kurullar ve alt kurullar çalışmalarına kesintisiz devam ederler. 
1.4 
ÜST KURULLAR 
1.4.1 GENEL KURUL ve GÖREVLERİ 
● Madde 15.  Topluluğun en yetkili kuruludur. Olağan ve olağanüstü toplanabilir. Her üye 
Genel Kurul’a katılmakla yükümlüdür. 
● Madde 16. Genel Kurul her yıl Eylül ve Ekim aylarında YK’nun çağrısı ile toplanır. 
● Madde 17. Genel Kurul’ un olağanüstü toplanması ancak YK’nun kararı ile ya da 
üyelerinin 1/3+1’nin imzası ile mümkündür. Bu durumda YK, Genel Kurul’u derhal toplantıya 
çağırmakla yükümlüdür. 
Topluluk Akademik Danışmanı                                          
Prof. Dr.Mehmet Hakan Ertek                                           
2 
● Madde 18. YK, Genel Kurul toplantısı ilanını toplantı gününden en az 1 hafta önce verir. 
İlan metninde toplantının yeri, zamanı ve toplantıya katılmayan üyeler hakkında disiplin 
soruşturması açılacağı, ilk toplantıda çoğunluk sağlanamaması halinde yapılacak ikinci 
toplantının yeri ve zamanı duyurulur. 
● Madde 19. Toplantı YK üyelerinden biri tarafından açılır. Yeterli çoğunluk sağlanması 
halinde toplantı başkanı seçilir. Toplantıyı bu başkan yürütür. 
● Madde 20. Genel Kurul toplantısının yapılabilmesi için topluluk üye sayısının en az  
2/3’ünün hazır bulunması gerekir. İlk toplantıda çoğunluk sağlanamaması durumunda ikinci 
toplantı en geç 10 gün içersinde düzenlenir. Bu toplantı için çoğunluk koşulu aranmaz. 
● Madde 21. Genel Kurul kararları toplantı mevcudunun yarısından bir fazlasının oyu ile 
alınır. Eşitlik halinde toplantı başkanının bulunduğu taraf tercih edilir. 
● Madde 22. Önceki seneye ait faaliyetlerin hiçbirine katılmamış olanlar Genel Kurul’a 
kabul edilmez ve oy kullanamaz, kurullara aday olamazlar. 
1.4.2 YÖNETİM KURULU VE GÖREVLERİ 
● Madde 23. YK, Genel Kurul’un seçeceği 1’i Kurul başkanı olmak üzere 5 üye ile 3 yedek 
üyeden oluşur. Genel Kurul’dan sonra Topluluğun en yetkili kuruludur. 
● Madde 24. Topluluğun amacına uygun faaliyetleri onaylamak, kulübü temsil etmek ya 
da bu konuda kendi üyelerinden birine ya da bir kaçına yetki vermek, topluluk işlerinde gerekli 
gördüğü üyeleri görevlendirmek ve bunların iç yönetmeliklerini onaylamak, üye yapmak ve 
üyeler hakkında karar almak,üyelerin şahsi dosyalarını tutmak ve saklamak,disiplin kuruluna 
sevk edilen üye/aday üyenin haklarını askıya almak,Disiplin Kurulu’nun kararlarını 
uygulamak,alt kurulların işleyişini sağlamak, Genel Kurul olağan ve gerektiğimde olağanüstü 
toplamak, tüzüğe aykırı olmamak kaydı ile tüm örgüt işlerini yürütmek,yetkileri 
kullanmak,kulübü yönetmek,tüzük maddelerini görüşmek,yorumlamak ve uygulamak,tüzük 
değişikliklerini Genel Kurul’a sunmakla yükümlüdür. 
● Madde 25. Seçilen YK’ndan bir kişinin istifa etmesi durumunda, boşalan kadro için 
seçilen yedek üyelerden sırası ile ilki boşalan üyenin yerine kendiliğinden atanır. Yedek üyelerin 
tamamının YK’na katılmasını takiben ilk istifada YK kendiliğinden düşer. Bu durumda geri kalan 
YK üyeleri derhal Genel Kurul’u toplantıya çağırmak üzere seçim komisyonu olarak çalışmakla 
yükümlüdürler. 
Topluluk Akademik Danışmanı                                          
Prof. Dr.Mehmet Hakan Ertek                                     
3 
● Madde 26. Gerekli hallerde toplanır. İki toplantı arasındaki süre 2 haftadan fazla olamaz. 
Toplantıda bir sekreter görevlendirilebilir. Toplantıya topluluk üyeleri en az bir YK üyesinin 
kurula talepte bulunması ile dinleyici olarak katılabilir. Dinleyici olarak katılan üyelerin 
toplantıya müdahalesi yasaktır. 
● Madde 27. YK toplantısı YK üyelerinin 5’ inin katılımı ile yapılır. Zorunlu hallerde en 
az 3 üyenin katılımı ile toplanabilir. Az sayıda toplanma istisna olup, arka arkaya iki toplantı 
yapılamaz. Toplantı yüz yüze görüşme ile yapılır. Telefon, vekâlet vb. şekillerde üyeler temsil 
edilemez. Kararlar çoğunluk ile alınır. Toplantı, gündem ve kararları YK karar defterine yazılarak 
altı imza edilir. Karar defterine yazılıp altı imzalanmayan kararlar yok hükmündedirler. 
● Madde 28. Gerekli hallerde kurul üyelerinden birinin çağrısıyla olağanüstü toplanabilir. 
En az iki kurul üyesinin çağrısında toplanmak zorundadır. 
1.4.3 DİSİPLİN KURULU VE GÖREVLERİ  
● Madde 29. Topluluğun genel felsefesini en iyi biçimde benimsemiş ve toplulukta en az 
3 yılını doldurmuş 3 kişiden oluşur. YK üyeleri DK seçimi için aday olamazlar. Seçim GENEL 
KURUL tarafından yapılır. Her üye DK’na şahsen başvurabilir. Alınan kararları YK’na iletir. 
Çalışma esasları disiplin yönetmeliğinde belirlenir. 
● Madde 30. DK kararları üyeye YK tarafından yazılı olarak bildirilir. YK, DK tarafından 
üyeler hakkında verilen disiplin cezalarını uygulamak zorundadır. 
● Madde 31. Her üye Yönetim Kurulu, Disiplin Kurulu, Eğitim Kurulu yada alt kurullar 
hakkında Disiplin Kurulu’na başvurma ve soruşturma açma hakkına sahiptir.  
1.4.4 EĞİTİM KURULU VE GÖREVLERİ 
● Madde 32. YK‘na bağlı olarak çalışır. EK topluluk içersinde eğitmen statüsü ile en az 2 
yıl eğitim vermiş olan üyelerin tamamından oluşur. 
● Madde 33. Yıllık eğitim programını hazırlamak ve YK bilgisine sunmak, eğitim vermek, 
topluluk içerisindeki eğitimin çağdaş dağcılık eğitimi düzeyinde seyretmesini sağlamak, üyelik, 
yardımcı eğitmenlik, sınav sorularını hazırlamak ve sonuçlarını değerlendirmek, belirtilen 
statüleri almaya hak kazanan kişilerin isim listesini YK’na sunmak, EK ve eğitim iç 
yönetmeliklerini hazırlamak ve YK bilgisine sunmak. 
Topluluk Akademik Danışmanı                                          
Prof. Dr. Mehmet Hakan Ertek                                        
4 
1.4.5     
DENETİM KURULU VE GÖREVLERİ 
● Madde 34.   Denetleme Kurulu Genel Kurulda gizli oyla seçilen üç asil ve iki yedek 
üyeden oluşur. 
● Madde 35.     Denetim Kurulu kendi arasında yapacağı seçim ile Denetim Kurulu 
başkanını belirler. 
● Madde 36.  Topluluğun her türlü karar ve işlemleri ile bunlara ilişkin evrakı düzenli 
olarak denetler, akademik yıl sonunu takip eden en geç bir ay içinde denetim raporunu hazırlar, 
Akademik Danışmana ve Müdürlüğe sunar. 
1.5  
ALT KURULLAR 
● Madde 34. Topluluğun 4 alt kurulu vardır. Basın –Yayın-Arşiv Alt Kurulu, Organizasyon 
ve Dış ilişkiler Alt Kurulu, Finans Alt Kurulu, Malzeme Alt Kuruludur. 
● Madde 35. Alt kurullar her yıl Genel Kurul tarafından gönüllü üyeler arasından seçilir ve 
her üye süre bitiminde yeniden seçilebilir. Gönüllü bulunmadığı taktirde Genel Kurul tarafından 
görevlendirme yapılır. Geçerli bir mazereti olmayan hiçbir üye bu görevlendirmeyi reddedemez. 
YK gerekçesini açıklamak kaydıyla alt kurul üyelerini azledebilir, farklı üyeleri görevlendirebilir 
ve kurullar arasında değişiklikler yapabilir. 
● Madde 36.Alt kurullar konuları ile ilgili konularda bağımsız olarak çalışırlar ve kararları 
bağımsız olarak alırlar. Periyodik olarak toplanır, faaliyet düzenler, çalışmalar yapar ve 
kendilerine sorumlu organları kurarlar. Yapılan faaliyet ve işlerin tutanak ve raporlarını 
hazırlarlar ve YK’na sunarlar. Bu amaçla topluluk fonundan kendilerine ayrılan bütçeyi 
kullanabilirler. 
● Madde 37. Kendi iç yönetmelikleri dışında, toplulukla ilgili kararların uygulanabilmesi 
için bu kararların YK tarafından onaylanması gerekir. Alt kurulların çalışmasından ve 
eylemlerinden kusursuzluğu ispatlanmadıkça müştereken YK ‘da sorumludur. 
1.5.1 BASIN-YAYIN-ARŞİV ALT KURULU   
● Madde 38. Dağcılık üzerine yayınlanmış en son yayınları takip ederek düzenler ve 
duyurur. Dergilere abone olma işini düzenler ve yürütür. Faaliyet dokümanlarını tutar, 
haritalama, kroki çizimi, ulaşım, hava durumu v.b. bilgileri tasnif ederek saklar. Fotoğraf arşivini 
bünyesinde taşır, dia gösterileri, seminerler, sergiler düzenler, gazete, radyo ve TV ile ilişkileri 
sağlar. EK’nun hazırladığı ders notlarını çoğaltır, topluluk bülteni yayınlar, YK tarafından arşive 
kaldırılan dosya ve klasörleri saklar. 
Topluluk Akademik Danışmanı                                          
Prof. Dr. Mehmet Hakan Ertek                                             
5 
● Madde 39.Topluluk, yaptığı ve yapacağı faaliyetlerin özetlerini, dağcılık haberi, eleştiri 
ve yorumlarını duyurmak amacı ile gerekli gördüğü durumlarda bülten çıkarabilir. Baskı 
öncesinde en az bir YK üyesinin onayının alınması zorunludur. 
1.5.2 ORGANİZASYON VE DIŞ İLİŞKİLER ALT KURULU   
● Madde 40.Topluluk adına yapılacak sosyal ve sportif faaliyetleri düzenler. Topluluk 
faaliyetlerinde kullanılacak her türlü vasıtayı ayarlar. Başta Türkiye Dağcılık Federasyonu olmak 
üzere yurt içi ve yurt dışı dağcılık toplulukları ile ilişkileri yürütür. TDF faaliyetlerine katılması 
onaylanan üyelerin isimlerini iletir. Dağcı değişim programları ile ilgili düzenlemeleri yapar ve 
gelişmeleri YK’na sunar.  
1.5.3 MALZEME ALT KURULU   
● Madde 41.  Malzeme Alt Kurulu en az 3 üyeden oluşur. Topluluğa ait malzemelerin, ne 
şekilde saklanacağı, kullandırılacağı, onarımları vb. hususlarda malzeme alt kurulu içtüzüğünde 
gösterilen esaslar dahilinde çalışır. Malzeme alınırken ve verilirken tutanakla tespiti zorunludur. 
1.5.4. FİNANS ALT KURULU   
● Madde 42. Finans Alt Kurulu en az 3 üyeden oluşur. 
● Madde43. Okul tarafından desteklenen faaliyetlerin SKSDB ve sponsorluklardan 
sağlanacak mali kaynaklarının kullanılması ve yönetilmesinden sorumludur. 
1.6.    
YÜRÜRLÜĞE GİRME  
● Madde 44. Bu İç Tüzük 2007 Güz Olağandışı Genel Kurul’u tarafından kabul 
edilmiştir. Bu iç tüzük hükümlerini HÜDDOSK Yönetim Kurulu yönetir. 
Topluluk Akademik Danışmanı                                          
Prof. Dr. Mehmet Hakan Ertek                                                

</pre>

